\section{Soffio dello Spirito}

Quest'anno si è concluso un ciclo di catechesi che ha portato 42 ragazzi a ricevere il sacramento della cresima domenica 18 maggio. Il percorso di fede seguito ha permesso di riscoprire i doni ricevuti con il battesimo. Attraverso la condivisione di numerosi momenti di preghiera, meditazione e riflessione basati sulla parola di Dio, abbiamo apprezzato il valore dell'amore fraterno. La scoperta dei doni dello Spirito Santo ha chiaramente evidenziato che non siamo mai soli, ma sempre accompagnati dall'amore e dalla misericordia divina. Nel giorno della confermazione, lo Spirito Santo, con i suoi sette doni, ha consacrato ognuno di questi giovani come sacerdote, re e profeta, sul modello di Gesù Cristo.

\figurawrap{0.6\textwidth}{spirito-santo}
Esprimiamo gratitudine a don Federico per il costante sostegno e supporto fornito; un pensiero e un ringraziamento vanno anche a don Mirco che ci ha accompagnato nella fase iniziale di questo percorso.

A nome di tutte le catechiste, desideriamo ringraziare i ragazzi. È stato un bellissimo viaggio insieme, e i vostri volti pieni di gioia e felicità rimarranno sempre nel nostro cuore.

\firma{Le catechiste}


\clearpage

Anche i ragazzi ci hanno voluto lasciare un loro pensiero

<<Mi è piaciuto molto tutto il percorso fatto insieme, ma soprattutto le giornate di giochi per esempio tiro alla fune. In tutti gli incontri ho portato a casa cose nuove.>>

<<Quest'anno di catechismo è stato molto leggero e divertente. Le catechiste sono state molto pazienti e mi hanno insegnato tante cose le ringrazio per tutto. La cresima e stato un momento di festa di gioia e l'ho passata al meglio. Ringrazio ancora tutte le catechiste per i loro insegnamenti.>>

<<La parte che mi è piaciuta di più è stato quando abbiamo scritto una cosa brutta su un bigliettino e poi lo abbiamo bruciato perché sono riuscito ad affrontare una cosa difficile.>>

<<La cosa che mi ha colpito di più in questo percorso è stato il modo in cui venivano spiegati i doni, raccontati in maniera facile e semplice da capire, creando un'aria di divertimento. Mi hanno colpito molto anche i lavori di gruppo: mi hanno aiutato a confrontarmi e a capire più cose, grazie anche alle osservazioni degli altri.>>

<<Mi è piaciuto molto visitare il Seminario a Treviso dove, oltre a divertirmi, mi sono preparata al meglio per la Cresima. Ringrazio le catechiste e anche don Federico che è stato molto gentile e simpatico.>>

<<Quest'anno è stato molto importante per me perché sono riuscita a socializzare meglio con i compagni ma anche per aver ricevuto il dono dello Spirito Santo. Ringrazio le catechiste per averci preparato al meglio per questo evento.>>

<<Il mio percorso della catechesi è stato un grande cambiamento rispetto a quello della Comunione: più responsabilità, più ansia, pensando che questo sacramento avrebbe segnato la fine del mio percorso di catechismo. Nonostante ciò, sono felice di questi anni che ho passato con le mie catechiste e i miei compagni e sono sicura che mi rimarrà un bel ricordo.>>

<<Il mio cammino di catechesi è stato interessante e coinvolgente; ho capito l'importanza dello stare insieme, del condividere il tempo e del volersi bene. Un grazie alle catechiste per la pazienza e l'amore con cui hanno costruito il nostro percorso.>>

\figuramedia{0.3\textwidth}{omini}

