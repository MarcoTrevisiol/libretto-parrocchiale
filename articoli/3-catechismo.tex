\section{Prima Comunione dei bambini di quarta}

Un giorno speciale si avvicina per i nostri 25 bambini di quarta primaria, che si accosteranno al sacramento della Prima Comunione il prossimo 10 maggio.

In preparazione a questo momento speciale, i bambini hanno seguito il percorso di catechismo durante il quale hanno potuto scoprire la bellezza della preghiera, la sacralità della Messa e soprattutto hanno cominciato a comprendere il significato profondo dell'Eucaristia: dono di Gesù, che si offre a noi nel pane e nel vino, per renderci più vicini a Lui e fra noi.

Il giorno della Prima Comunione è un evento che segna l'inizio di una nuova fase nella vita cristiana di ogni bambino. Non è solo un momento di festa, ma anche di riflessione, di crescita spirituale e di apertura al mistero dell'amore di Dio presente e vivo, che vuole incontrare ciascuno. I bambini, accompagnati dai loro genitori, da Don Federico e dalle catechiste, condivideranno insieme alla comunità l'esperienza di accogliere Gesù Eucaristia come corpo e sangue di Cristo, nutrimento per alimentare la propria fede e viverla ogni giorno.

Invitiamo tutta la comunità parrocchiale a sostenerli con la preghiera, affinché i bambini possano interiorizzare pienamente l'esperienza della loro Prima Comunione, crescendo nella fede e nell'amore per Gesù Cristo.

Auguriamo ai nostri bambini di poter crescere sempre di più nel legame con Gesù come vero amico per la vita.

Buona Pasqua a tutti!

\firma{Le catechiste \\ Francesca e Cristiana}

%\figuramedia{0.7\textwidth}{comunione.jpg}
%\clearpage

\includepdf[pages={1}]{comunione-nomi.pdf}
