\section{Scuola materna e nido integrato}

L'anno scolastico 2024-2025 è già iniziato alla grande!

Quest'anno uno dei progetti cardine della nostra programmazione è il nostro ``ortogiardino''. Un progetto 0-6 che coinvolge nido integrato, sezione primavera e scuola dell'infanzia. I più piccoli si sono occupati di ``giocare con la terra'' mentre i più grandi, armati di contenitori di tutti i tipi, hanno riempito le vasche dove poi seminare. In collaborazione con genitori e nonni abbiamo definito cosa poter seminare in questo periodo e i bambini hanno scelto cosa preferivano. Ora attendiamo che la primavera arrivi e porti raccolto. Tutti insieme dovremo prenderci cura di questo spazio e con pazienza attendere i frutti del nostro lavoro.

\figuramedia{0.45\textwidth}{materna}

Un altro momento importante con i nostri bambini è stata la creazione di un bellissimo cartellone preparato per salutare e ringraziare don Mirco, che ci ha sempre affiancato nelle feste più importanti e che periodicamente passava a scuola per salutarci.

Con gioia e tanto entusiasmo, abbiamo poi accolto e conosciuto il nuovo parroco don Federico, che nell'ultima settimana di avvento ci ospiterà in chiesa per un piccolo momento di preghiera. In questa occasione lasceremo un cestino con delle decorazioni natalizie, create dai bambini della scuola dell'infanzia per i parrocchiani. Chi ha piacere potrà prenderne una da appendere al proprio albero di Natale.

Buon Natale a tutti!


\firma{Scuola Materna ``Madonna delle Vittorie''\\ Nido Integrato ``Piccoli Passi''}
