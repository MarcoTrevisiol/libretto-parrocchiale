\section{Auguri di don Federico}

Cari parrocchiani,

in occasione delle feste del Natale ormai prossime, come parroco colgo l'occasione di ringraziare per la bella accoglienza che avete rivolto al mio ingresso e anche per presentarmi a tutta la comunità. Sono don Federico Giacomini, ho 49 anni provengo dalla parrocchia di Meolo, sono sacerdote da 21 anni, ordinato il 24/05/2003. In questo tempo ho svolto il mio servizio nella parrocchia di S. Martino di Lupari per sei anni, e poi a Trebaseleghe per altri sei anni come vicario parrocchiale. Dal 2015 come parroco nelle parrocchie di S. Ambrogio di Grion e Silvelle. Dal novembre del 2020 parroco di Candelù e Varago e dal 20 ottobre di quest'anno anche di Maserada.

Eccomi ora con voi per continuare un cammino insieme anche alle parrocchie di Candelù e Varago, che spero ci aiuti a crescere come comunità, nell'attenzione a chi ha bisogno e nel diventare segno della cura e vicinanza di Dio per tutti. Questo è anche il senso del Natale, contemplare e gustare la presenza di Dio non più in alto nei cieli, ma presente nell'umanità di Gesù, nella nostra umanità e di tutta la chiesa che è il corpo di Cristo. Oggi Dio ha le nostre mani, i nostri piedi, il nostro sguardo e cuore per portare vita e speranza là dove non ce ne sono. È in questo modo che concretizziamo come la venuta di Gesù sia una promessa di vita.

Da quel poco che ho potuto conoscere in queste settimane permettete di rivolgere il mio ringraziamento a Dio per quanti nella comunità si adoperano nel svolgere un servizio: i membri dei vari organismi pastorali, coloro che si dedicano per la cura degli ambienti, della chiesa, della canonica e di altre iniziative importanti per sostenere la parrocchia. Come qualcuno mi ha detto non è facile essere parroco di tre comunità, sono certo che con l'aiuto di tutti, ciascuno secondo le proprie capacità (anche con la preghiera) possiamo rendere le nostre comunità realtà belle che portano vita.

Confido nella possibilità di conoscerci personalmente man mano che le occasioni lo permetteranno. Rinnovo il mio ricordo per tutta la comunità e i miei auguri di Buon Natale e di un nuovo anno di vita.

\firma{Il vostro parroco \\ Don Federico}
