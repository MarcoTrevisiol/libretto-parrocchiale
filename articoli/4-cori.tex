\section{I cori uniti}

Due importanti eventi hanno caratterizzato l'autunno canoro del nostro coro: la partecipazione insieme alla corale San Giorgio alla Messa di ingresso del nostro nuovo Parroco Don Federico e la partecipazione alla Messa dei "Cori d'accordo".

L'animazione della Messa, con la direzione d'insieme dei Maestri Michela e Alessandro, ha aiutato la comunità ad accompagnare l'ingresso di Don Federico nella nostra parrocchia: per noi è stato un grande piacere aver accolto l'invito del CPP di animare la Messa con entrambi i cori; è stata una bella festa dove la comunità si è sentita più unita, come dice e ci provoca il Salmo 133: “Ecco, com’è bello e com’è dolce che i fratelli vivano insieme”.

Sabato 16 novembre il nostro “Coro 9 note” insieme ad altri 7 "Cori d'Accordo" ha animato la S. Messa delle 18.30, nella Chiesa di Santa Maria Assunta di Varago.

\figuramedia{0.5\textwidth}{cori}

Come ha scritto Sant’Agostino:
"Cantare è proprio di chi ama. Chi ha cantato di tutto cuore e con gioia, ama quel che ha cantato, ama il luogo in cui ha cantato, ama Colui per il quale ha cantato, ama, infine, coloro con i quali ha cantato."

Gli 8 cori delle parrocchie del vicariato di Spresiano si sono ritrovati insieme e insieme abbiamo unito voci e strumenti non per un concerto, ma per celebrare insieme l’Eucarestia come un grande popolo che canta.
Il nostro intento, come in quell'occasione, è di realizzare il sogno di come dovrebbe essere, tutte le domeniche, ogni assemblea: partecipe, viva, entusiasta e festosa!



È stata una Messa molto sentita e partecipata; auspichiamo con il nostro servizio, di essere testimoni della bellezza e della gioia del messaggio evangelico che siamo tutti chiamati ad annunciare.

Quest'anno abbiamo dato anche il benvenuto a due nuovi cantori e una nuova strumentista; che il loro entusiasmo contagi altri giovani e bambini incuriositi e interessati a questo gioioso e coinvolgente servizio: non temete di venire a proporvi all'inizio o alla fine della Messa delle 10.30, noi vi accogliamo a braccia aperte!

Auguriamo a tutta la comunità un sereno Santo Natale del Signore e un nuovo anno ricco di pace e serenità.


\firma{il Coro 9 Note}

