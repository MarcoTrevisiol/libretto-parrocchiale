\section{Coro Nove Note}
Ciao! Siamo il Coro Nove Note, un gruppo di amici uniti dalla gioia di cantare, suonare e di offrire il nostro aiuto nella nostra parrocchia.
Ci piace essere attivi e in movimento, ricercando nuove melodie da imparare e antichi canti da far rivivere, anche attraverso la collaborazione con gli altri cori della collaborazione e vicariali.


L'11 novembre 2023 abbiamo partecipato alla quindicesima Rassegna Corale dei Cori D'Accordo, tenutasi nella chiesa di Mignagola. 
Eravamo nove cori: tanti singoli volti riuniti sotto un'unica grande voce. Nonostante tutte le voci si confondessero e si fondessero le une con le altre, ognuna era preziosa ed indispensabile perché portava le proprie particolarità e le proprie emozioni.
Abbiamo avuto l'opportunità di avvicinarci in particolare al Gruppo Canto Giovani di Spresiano, con il quale abbiamo eseguito i canti "Maria" e "Spirito Santo Dolce Presenza".
È stata un'esperienza stimolante, luminosa e arricchente, di condivisione e ascolto tra i cori del vicariato di Spresiano. 


Ciò che tiene vivo il nostro coro è che appena tutto si fa silenzioso e la musica inizia la sua danza, i battiti dei nostri cuori si coordinano all'unisono, diventando un unico grande cuore pulsante.


Siamo un coro aperto e accogliamo chiunque abbia voglia di provare questa bella esperienza di unione, condivisione e servizio alla parrocchia, cantando o suonando: l'unico requisito è un sorriso!


Ci troviamo tutti i lunedì sera dalle 20:45 alle 22:00 circa, nell'Oratorio San Giorgio, e la domenica mattina (o una volta al mese il sabato sera) alla Santa Messa!


Ci potete trovare anche su Instagram nel nostro profilo @coronovenotemaserada .
Per informazioni scriveteci a coronovenotemaserada@gmail.com .

Con locandina.


\firma{Coro Nove Note}
