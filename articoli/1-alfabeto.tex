\section{L'alfabeto del Giubileo}
\begin{center}
\textit{da un'idea dell'unità pastorale di Pieve di Soligo}
\end{center}

\begin{description}
	\item[U di Universale] La speranza del Giubileo non ha confini: è un dono che Dio offre a tutti, in ogni angolo del mondo. È un invito che parla ogni lingua e raggiunge ogni cuore, perché l'amore di Dio è davvero universale. Non importa il colore della pelle, la cultura, l'età o il passato di ciascuno: siamo tutti figli di un unico Padre.
	\item[V di Vangelo] Il Vangelo è la Buona Notizia. La vita umana, ci assicura il Vangelo, non può non essere che una ricerca di felicità.

	In che cosa consiste la buona, la bella, e beata notizia? È l'annuncio che è possibile vivere bene, vivere meglio, per tutti. È possibile avere la vita in pienezza. La felicità è possibile.
	Il Vangelo meditato e vissuto quotidianamente allarga il nostro orizzonte, rinvigorisce corpo e mente, mette in noi uno Spirito nuovo.  A noi, discepoli e missionari, la gioia e la bellezza di raccontare Gesù come si racconta una storia d'amore!
	\item[Z di Zakhar] Zākhār in ebraico significa <<ricordare>> nel senso di rendere presente ciò che è stato, conservandolo vivo nell'alleanza. Nella storia Dio ricorda spesso l'alleanza stretta con il suo popolo, è un ricordo con delle conseguenze attive anche nel nostro presente.

	<<La gioia del Vangelo si fonda su una memoria grata>> (EG 13). L'Eucaristia che celebriamo è zākhār: è memoria viva, efficace, che trasforma l'oggi di ognuno di noi.
\end{description}
\paragraph{}
\figurawrapdx{0.35\textwidth}{giubileo.jpg}
\vspace*{-\parskip}
<<Giustificati dunque per fede, noi siamo in pace con Dio, per mezzo del Signore Nostro Gesù Cristo. La speranza poi non delude perché l'amore di Dio è stato riversato nei nostri cuori per mezzo dello Spirito Santo che ci è stato dato.>> (Rm 5,5) È infatti lo Spirito Santo a irradiare nei credenti la luce della speranza: Egli la tiene accesa come una fiaccola che mai si spegne, per dare sostegno e vigore alla nostra vita. La speranza cristiana, in effetti, non illude e non delude, perché è fondata sulla certezza che niente e nessuno potrà mai separarci dall'amore divino.
