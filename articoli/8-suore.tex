\section{una piccola luce}

Le suore Dorotee all’interno della parrocchia di Maserada sono solo una piccola luce, l’età e le poche forze residue non permettono attività apostolica diretta, come lo è stata per tantissimi anni.

\figurawrap{0.5\textwidth}{lanterna}

Questa situazione concreta non spegne però quel fuoco che il nostro Fondatore, il Beato Don Luca Passi, voleva ardesse nel cuore di ogni sua figlia. Era solito ripetere “Chi non arde non accende”. Lo diceva alle suore ed anche alle persone laiche che prima delle suore avevano accolto il suo Carisma e che  operavano nell’Opera di S. Dorotea, una Associazione laicale a servizio delle giovani generazioni nata a Calcinate BG) nel 1815,  (le suore le fonda nel 1838 perché fossero l’anima di questa realtà, che si stava diffondendo in tutta la penisola).

L’Associazione dell’Opera di S. Dorotea è presente da diversi anni anche a Maserada attraverso un gruppo di donne, che sentono il desiderio di farsi compagne di viaggio di ogni persona attraverso piccoli gesti quotidiani di carità.


Ma che cosa era e cosa è quest’Opera?   È un’opera di carità spirituale.

“Se può sembrare facile tratteggiare che cos’è un’opera di ‘misericordia corporale’ di fronte ad un uomo che ha fame, che è ammalato, che è prigioniero, calpestato nei suoi diritti fondamentali, più complesso risulta descrivere  un’opera puramente spirituale. Tale è l’Opera di S. Dorotea che rimanda ai bisogni di altro genere propri dell’uomo: essere perdonato, consolato, istruito, consigliato, corretto, riscattato nella propria dignità di persona (…) 

Oggetto dell’Opera è  “comunicare lo Spirito di Dio” risvegliare la consapevolezza di essere figlio (cfr Gal 4, 5-7) e prendersi a cuore il compito di crescere e far crescere in tale identità “nella misura che conviene alla piena maturità di Cristo” (Ef 4,13)                       [ da “PASSI CON L’OPERA]


La carità spirituale possiamo dire che non esige grandi forze fisiche , ma tanto amore, attenzione, ascolto e preghiera e in questo ognuna di noi si sente ancora attiva.

L’età non spegne il Carisma , ma permette di trovare altre forme per viverlo e renderlo vivo. Vorremmo perciò che la nostra comunità  fosse quel fuoco o quella piccola luce a cui ogni persona può avvicinarsi per trovare uno spazio di ascolto e un luogo di preghiera.

Con l’augurio che possiate accostarvi alla vera luce che è il Signore Gesù vi diciamo

Buon Natale!

\firma{Le suore Dorotee}
